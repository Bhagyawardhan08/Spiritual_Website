<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vishnu Strotam</title>
</head>
<body>
    <div id="ramchalish" style="margin: 0px 0px 60px; padding: 0px 15px;">
        <br>
        <h4><a href="index.html">Home »</a> <a href="./strotam.html">Strotam »</a> श्री जगन्नाथ अष्टकम - Shri Jagannath Ashtakam </h4>
       <img src="./sri jagannath ashtakam.jpg" style="width: 480px; height: 360px;">
        <br><br>
  
		<b><p>कदाचित् कालिन्दी तट विपिन सङ्गीत तरलो
			<br/>
मुदाभीरी नारी वदन कमला स्वाद मधुपः
			<br/>
रमा शम्भु ब्रह्मामरपति गणेशार्चित पदो
			<br/>
जगन्नाथः स्वामी नयन पथ गामी भवतु मे ॥१॥
			<br/>
			<br/>
भुजे सव्ये वेणुं शिरसि शिखिपिच्छं कटितटे
			<br/>
दुकूलं नेत्रान्ते सहचर-कटाक्षं विदधते ।
			<br/>
सदा श्रीमद्‍-वृन्दावन-वसति-लीला-परिचयो
			<br/>
जगन्नाथः स्वामी नयन-पथ-गामी भवतु मे ॥२॥
			<br/>
			<br/>
महाम्भोधेस्तीरे कनक रुचिरे नील शिखरे
			<br/>
वसन् प्रासादान्तः सहज बलभद्रेण बलिना ।
			<br/>
सुभद्रा मध्यस्थः सकलसुर सेवावसरदो
			<br/>
जगन्नाथः स्वामी नयन-पथ-गामी भवतु मे ॥३॥
			<br/>
			<br/>
कृपा पारावारः सजल जलद श्रेणिरुचिरो
			<br/>
रमा वाणी रामः स्फुरद् अमल पङ्केरुहमुखः ।
			<br/>
सुरेन्द्रैर् आराध्यः श्रुतिगण शिखा गीत चरितो
			<br/>
जगन्नाथः स्वामी नयन पथ गामी भवतु मे ॥४॥
			<br/>
			<br/>
रथारूढो गच्छन् पथि मिलित भूदेव पटलैः
			<br/>
स्तुति प्रादुर्भावम् प्रतिपदमुपाकर्ण्य सदयः ।
			<br/>
दया सिन्धुर्बन्धुः सकल जगतां सिन्धु सुतया
			<br/>
जगन्नाथः स्वामी नयन पथ गामी भवतु मे ॥५॥
			<br/>
			<br/>
परंब्रह्मापीड़ः कुवलय-दलोत्‍फुल्ल-नयनो
			<br/>
निवासी नीलाद्रौ निहित-चरणोऽनन्त-शिरसि ।
			<br/>
रसानन्दी राधा-सरस-वपुरालिङ्गन-सुखो
			<br/>
जगन्नाथः स्वामी नयन-पथगामी भवतु मे ॥६॥
			<br/>
			<br/>
न वै याचे राज्यं न च कनक माणिक्य विभवं
			<br/>
न याचेऽहं रम्यां सकल जन काम्यां वरवधूम् ।
			<br/>
सदा काले काले प्रमथ पतिना गीतचरितो
			<br/>
जगन्नाथः स्वामी नयन पथ गामी भवतु मे ॥७॥
			<br/>
			<br/>
हर त्वं संसारं द्रुततरम् असारं सुरपते
			<br/>
हर त्वं पापानां विततिम् अपरां यादवपते ।
			<br/>
अहो दीनेऽनाथे निहित चरणो निश्चितमिदं
			<br/>
जगन्नाथः स्वामी नयन पथ गामी भवतु मे ॥८॥
			<br/>
			<br/>
जगन्नाथाष्टकं पुन्यं यः पठेत् प्रयतः शुचिः ।
			<br/>
सर्वपाप विशुद्धात्मा विष्णुलोकं स गच्छति ॥९॥
			<br/>
			<br/>
॥ इति श्रीमत् शंकराचार्यविरचितं जगन्नाथाष्टकं संपूर्णम् ॥
		</p></b>
	</body>
</html>