<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vishnu Strotam</title>
</head>
<body>
    <div id="ramchalish" style="margin: 0px 0px 60px; padding: 0px 15px;">
        <br>
        <h4><a href="index.html">Home »</a> <a href="./strotam.html">Strotam »</a> गोविन्दाष्टकम् | Govindashtakam </h4>
       <img src="./govindashtakam.jpg" style="width: 480px; height: 360px;">
        <br><br>
  
		<b><p>सत्यं ज्ञानमनन्तं नित्यमनाकाशं परमाकाशं
			<br/>
     गोष्ठप्राङ्गणरिङ्खणलोलमनायासं परमायासम् ।
			<br/>
मायाकल्पितनानाकारमनाकारं भुवनाकारं
			<br/>
     क्ष्मामानाथमनाथं प्रणमत गोविन्दं परमानन्दम् ॥ १॥
			<br/>
			<br/>
मृत्स्नामत्सीहेति यशोदाताडनशैशव सन्त्रासं
			<br/>
     व्यादितवक्त्रालोकितलोकालोकचतुर्दशलोकालिम् ।
			<br/>
लोकत्रयपुरमूलस्तम्भं लोकालोकमनालोकं
			<br/>
     लोकेशं परमेशं प्रणमत गोविन्दं परमानन्दम् ॥ २॥
			<br/>
			<br/>
त्रैविष्टपरिपुवीरघ्नं क्षितिभारघ्नं भवरोगघ्नं
			<br/>
     कैवल्यं नवनीताहारमनाहारं भुवनाहारम् ।
			<br/>
वैमल्यस्फुटचेतोवृत्तिविशेषाभासमनाभासं
			<br/>
     शैवं केवलशान्तं प्रणमत गोविन्दं परमानन्दम् ॥ ३॥
			<br/>
			<br/>
गोपालं प्रभुलीलाविग्रहगोपालं कुलगोपालं
			<br/>
     गोपीखेलनगोवर्धनधृतिलीलालालितगोपालम् ।
			<br/>
गोभिर्निगदितगोविन्दस्फुटनामानं बहुनामानं
			<br/>
     गोपीगोचरपथिकं प्रणमत गोविन्दं परमानन्दम् ॥ ४॥
			<br/>
			<br/>
गोपीमण्डलगोष्ठीभेदं भेदावस्थमभेदाभं (गोष्टी)
			<br/>
     शश्वद्गोखुरनिर्धूतोद्गतधूलीधूसरसौभाग्यम् ।
			<br/>
श्रद्धाभक्तिगृहीतानन्दमचिन्त्यं चिन्तितसद्भावं
			<br/>
     चिन्तामणिमहिमानं प्रणमत गोविन्दं परमानन्दम् ॥ ५॥
			<br/>
			<br/>
स्नानव्याकुलयोशिद्वस्त्रमुपादायागमुपारूढं
			<br/>
     व्यादित्सन्तीरथ दिग्वस्त्रा ह्युपुदातुमुपाकर्षन्तम् ।
			<br/>
निर्धूतद्वयशोकविमोहं बुद्धं बुद्धेरन्तस्थं
			<br/>
     सत्तामात्रशरीरं प्रणमत गोविन्दं परमानन्दम् ॥ ६॥
			<br/>
			<br/>
कान्तं कारणकारणमादिमनादिं कालमनाभासं
			<br/>
     कालिन्दीगतकालियशिरसि मुहुर्नृत्यन्तं नृत्यन्तम् ।
			<br/>
कालं कालकलातीतं कलिताशेषं कलिदोषघ्नं
			<br/>
     कालत्रयगतिहेतुं प्रणमत गोविन्दं परमानन्दम् ॥ ७॥
			<br/>
			<br/>
वृन्दावनभुवि वृन्दारकगणवृन्दाराध्यं वन्देऽहं
			<br/>
     कुन्दाभामलमन्दस्मेरसुधानन्दं सुहृदानन्दम् ।
			<br/>
वन्द्याशेषमहामुनिमानसवन्द्यानन्दपदद्वन्द्वं
			<br/>
     वन्द्याशेषगुणाब्धिं प्रणमत गोविन्दं परमानन्दम् ॥ ८॥
			<br/>
			<br/>
गोविन्दाष्टकमेतदधीते गोविन्दार्पितचेता यो
			<br/>
     गोविन्दाच्युत माधव विष्णो गोकुलनायक कृष्णेति ।
			<br/>
गोविन्दाङ्घ्रिसरोजध्यानसुधाजलधौतसमस्ताघो
			<br/>
     गोविन्दं परमानन्दामृतमन्तःस्थं स तमभ्येति ॥
			<br/>
			<br/>
॥ इति श्रीमच्छङ्कराचार्यविरचितं श्रीगोविन्दाष्टकं सम्पूर्णम् ॥
		</p></b>
	</body>
</html>