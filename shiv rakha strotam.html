<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vishnu Strotam</title>
</head>
<body>
    <div id="ramchalish" style="margin: 0px 0px 60px; padding: 0px 15px;">
        <br>
        <h4><a href="index.html">Home »</a> <a href="./strotam.html">Strotam »</a> शिव रक्षा स्तोत्र | Shiv Raksha Stotra With Lyrics - YouTube </h4>
       <img src="./shiv rakha strotam.jpg" style="width: 480px; height: 360px;">
        <br><br>
  
		<b>		<p>। ॐ नमः शिवाय ।
			<br/>
			<br/>
अस्य श्रीशिवरक्षा-स्तोत्र-मन्त्रस्य याज्ञवल्क्य ऋषिः,
			<br/>
श्रीसदाशिवो देवता, अनुष्टुप् छन्दः,
			<br/>
श्रीसदाशिव-प्रीत्यर्थे शिवरक्षा-स्तोत्र-जपे विनियोगः ॥
			<br/>
			<br/>
चरितं देवदेवस्य महादेवस्य पावनम् ।
			<br/>
अपारं परमोदारं चतुर्वर्गस्य साधनम्॥ (१)
			<br/>
			<br/>
गौरी-विनायकोपेतं पञ्चवक्त्रं त्रिनेत्रकम् ।
			<br/>
शिवं ध्यात्वा दशभुजं शिवरक्षां पठेन्नरः ॥ (२)
			<br/>
			<br/>
गङ्गाधरः शिरः पातु भालमर्द्धेन्दु-शेखरः ।
			<br/>
नयने मदन-ध्वंसी कर्णौ सर्प-विभूषणः ॥ (३)
			<br/>
			<br/>
घ्राणं पातु पुराराति-र्मुखं पातु जगत्पतिः ।
			<br/>
जिह्‍वां वागीश्‍वरः पातु कन्धरां शिति-कन्धरः ॥ (४)
			<br/>
			<br/>
श्रीकण्ठः पातु मे कण्ठं स्कन्धौ विश्‍व-धुरन्धरः ।
			<br/>
			<br/>
भुजौ भूभार-संहर्त्ता करौ पातु पिनाकधृक् ॥ (५)
			<br/>
			<br/>
हृदयं शङ्करः पातु जठरं गिरिजापतिः ।
			<br/>
नाभिं मृत्युञ्जयः पातु कटी व्याघ्रजिनाम्बरः ॥ (६)
			<br/>
			<br/>
सक्थिनी पातु दीनार्त्त-शरणागत-वत्सलः ।
			<br/>
ऊरू महेश्‍वरः पातु जानुनी जगदीश्‍वरः ॥ (७)
			<br/>
			<br/>
जङ्घे पातु जगत्कर्त्ता गुल्फौ पातु गणाधिपः ।
			<br/>
चरणौ करुणासिन्धुः सर्वाङ्गानि सदाशिवः ॥ (८)
			<br/>
			<br/>
एतां शिव-बलोपेतां रक्षां यः सुकृती पठेत् ।
			<br/>
स भुक्त्वा सकलान् कामान् शिव-सायुज्यमाप्नुयात् ॥ (९)
			<br/>
			<br/>
ग्रह-भूत-पिशाचाद्यास्त्रैलोक्ये विचरन्ति ये ।
			<br/>
दूरादाशु पलायन्ते शिव-नामाभिरक्षणात् ॥ (१०)
			<br/>
			<br/>
अभयङ्कर-नामेदं कवचं पार्वतीपतेः ।
			<br/>
भक्त्या बिभर्त्ति यः कण्ठे तस्य वश्यं जगत् त्रयम् ॥ (११)
			<br/>
			<br/>
इमां नारायणः स्‍वप्ने शिवरक्षां यथादिशत् ।
			<br/>
प्रातरुत्थाय योगीन्द्रो याज्ञवल्क्यस्तथालिखत् ॥ (१२)
			<br/>
			<br/>
(इति श्रीयाज्ञवल्क्य-प्रोक्तं शिवरक्षा-स्तोत्रं सम्पूर्णम् ।)
		</p></b>
	</body>
</html>