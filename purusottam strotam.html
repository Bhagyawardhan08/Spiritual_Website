<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Vishnu Strotam</title>
</head>
<body>
    <div id="ramchalish" style="margin: 0px 0px 60px; padding: 0px 15px;">
        <br>
        <h4><a href="index.html">Home »</a> <a href="./strotam.html">Strotam »</a> पुरुषोत्तम सहस्त्रनाम स्तोत्रम्. </h4>
       <img src="./purushottram strotam.jpg" style="width: 480px; height: 360px;">
        <br><br>
  
		<b><p>पुरुषोत्तम सहस्त्रनाम स्तोत्रम्
			<br/>
			<br/>
पुराणपुरुषो विष्णु: पुरुषोत्तम उच्यते ।
			<br/>
नाम्नां सहस्त्रं वक्ष्यामि तस्य भागवतोद्धृतम् ।।1।।
			<br/>
			<br/>
एतन्माहात्म्यम्
			<br/>
			<br/>
यस्य प्रसादाद्वागीशा: प्रजेशा विभवोन्नता: ।
			<br/>
क्षुद्रा अपि भवंत्याशु श्रीकृष्णं तं नतोsस्म्यहम् ।।2।।
			<br/>
			<br/>
अनन्ता एव कृष्णस्यलीला नामप्रवर्तिका: ।
			<br/>
उक्ता भागवते गूढ़ा: प्रकटा अपि कुत्रचित् ।।3।।
			<br/>
			<br/>
अतस्तानि प्रवक्ष्यामि नामानि मुरवैरिण:
			<br/>
सहस्त्रं यैस्तु पठितै: पठितं स्याच्छुकामृतम् ।।4।।
			<br/>
			<br/>
ऋष्यादय:
			<br/>
			<br/>
कृष्णनामसहस्त्रस्य ऋषिरग्निर्निरूपित: ।
			<br/>
गायत्री च तथा छन्दो देवता पुरुषोत्तम: ।।5।।
			<br/>
			<br/>
विनियोग: समस्तेषु पुरुषार्थेषु वै मत: ।
			<br/>
बीजं भक्तप्रिय: शक्ति: सत्यवागुच्यते हरि: ।।6।।
			<br/>
			<br/>
भक्तोद्धरणयत्नस्तु मन्त्रोsत्र परमो मत: ।
			<br/>
अवतारितभक्तांश: कीलकं परिकीर्तितम् ।।7।।
			<br/>
			<br/>
अस्त्रं सर्वसमर्थश्च गोविन्द: कवचं मतम् ।
			<br/>
पुरुषो ध्यानमत्रोक्तं सिद्धि: शरणसंस्मृति: ।।8।।
			<br/>
			<br/>
			<br/>
सहस्त्रनाम स्तोत्रम्
			<br/>
			<br/>
अथ प्रथमस्कन्धीयनामानि
			<br/>
श्रीकृष्ण: सच्चिदानन्दो नित्यलीलाविनोदकृत् ।
			<br/>
सर्वागमविनोदी च लक्ष्मीश: पुरुषोत्तम: ।।9।।
			<br/>
			<br/>
आदिकाल: सर्वकाल: कालात्मा माययावृत: ।
			<br/>
भक्तोद्धारप्रयत्नात्मा जगत्कर्ता जगन्मय: ।।10।।
			<br/>
			<br/>
नामलीलापरो विष्णुर्व्यासात्मा शुकमोक्षद: ।
			<br/>
व्यापिवैकुण्ठदाता च श्रीमद्भागवतागम: ।।11।।
			<br/>
			<br/>
शुकवागमृताब्धीन्दु: शौनकाद्यखिलेष्टद: ।
			<br/>
भक्तिप्रवर्तकस्त्राता व्यासचिन्ताविनाशक: ।।12।।
			<br/>
			<br/>
सर्वसिद्धान्तवागात्मा नारदाद्यखिलेष्टद: ।
			<br/>
अन्तरात्मा ध्यानगम्यो भक्तिरत्नप्रदायक: ।।13।।
			<br/>
			<br/>
मुक्तोपसृप्य: पूर्णात्मा मुक्तानां रतिवर्धन: ।
			<br/>
भक्तकार्यैकनिरतो द्रौण्यस्त्रविनिवारक: ।।14।।
			<br/>
			<br/>
भक्तस्मयप्रणेता च भक्तवाक्परिपालक: ।
			<br/>
ब्रह्मण्यदेवो धर्मात्मा भक्तानां च परीक्षक: ।।15।।
			<br/>
			<br/>
आसन्नहितकर्ता च मायाहितकर : प्रभु: ।
			<br/>
उत्तराप्राणदाता च ब्रह्मास्त्रविनिवारक: ।।16।।
			<br/>
			<br/>
सर्वत: पाण्डवपति: परीक्षिच्छुद्धिकारणम् ।
			<br/>
गूढ़ात्मा सर्ववेदेषु भक्तैकहृदयंगम: ।।17।।
			<br/>
			<br/>
कुन्तीस्तुत्य: प्रसन्नात्मा परमाद्भुतकार्यकृत् ।
			<br/>
भीष्ममुक्तिप्रद: स्वामी भक्तमोहनिवारक: ।।18।।
			<br/>
			<br/>
सर्वावस्थासु संसेव्य: सम: सुखहितप्रद: ।
			<br/>
कृतकृत्य: सर्वसाक्षी भक्तश्रीरतिवर्धन: ।।19।।
			<br/>
			<br/>
सर्वसौभाग्यनिलय: परमाश्चर्यरूपधृक् ।
			<br/>
अनन्यपुरुषस्वामी द्वारकाभाग्यभाजनम् ।।20।।
			<br/>
			<br/>
बीजसंस्कारकर्ता च परीक्षिज्ज्ञानपोषक: ।
			<br/>
सर्वत्र पूर्णगुणक: सर्वभूषणभूषित: ।।21।।
			<br/>
			<br/>
सर्वलक्षणदाता च धृतराष्ट्रविमुक्तिद: ।
			<br/>
सन्मार्गरक्षको नित्यं विदुरप्रीतिपूरक: ।।22।।
			<br/>
			<br/>
लीलाव्यामोहकर्ता च कालधर्मप्रवर्तक: ।
			<br/>
पाण्डवानां मोक्षदाता परीक्षिद्भाग्यवर्धन: ।।23।।
			<br/>
			<br/>
कलिनिग्रहकर्ता च धर्मादीनां च पोषक: ।
			<br/>
सत्संगज्ञानहेतुश्च श्रीभागवतकारणम् ।।24।।
			<br/>
			<br/>
प्राकृतादृष्टमार्गश्च श्रोतव्य: सकलागमै: ।
			<br/>
द्वितीयस्कन्धीयनामानि
			<br/>
कीर्तितव्य: शुद्धभावै: स्मर्तव्यश्चात्मवित्तमै: ।।25।।
			<br/>
			<br/>
अनेकमार्गकर्ता च नानाविधगतिप्रद: ।
			<br/>
पुरुष: सकलाधार: सत्त्वैकनिलयात्मभू: ।।26।।
			<br/>
			<br/>
सर्वध्येयो योगगम्यो भक्तिग्राह्य: सुरप्रिय: ।
			<br/>
जन्मादिसार्थककृतिर्लीलाकर्ता पति: सताम् ।।27।।
			<br/>
			<br/>
आदिकर्ता सत्त्वकर्ता सर्वकर्ता विशारद: ।
			<br/>
नानावतारकर्ता च ब्रह्माविर्भावकारणम् ।।28।।
			<br/>
			<br/>
दशलीलाविनोदी च नानासृष्टिप्रवर्तक: ।
			<br/>
अनेककल्पकर्ता च सर्वदोषविवर्जित: ।।29।।
			<br/>
			<br/>
तृतीय स्कन्धीयनामानि
			<br/>
वैराग्यहेतुस्तीर्थात्मा सर्वतीर्थफलप्रद: ।
			<br/>
तीर्थशुद्धैकनिलय: स्वमार्गपरिपोषक: ।।30।।
			<br/>
			<br/>
तीर्थकीर्तिर्भक्तगम्यो भक्तानुशयकार्यकृत् ।
			<br/>
भक्ततुल्य: सर्वतुल्य: स्वेच्छासर्वप्रवर्तक: ।।31।।
			<br/>
			<br/>
गुणातीतोsनवद्यात्मा सर्गलीलाप्रवर्तक: ।
			<br/>
साक्षात्सर्वजगत्कर्ता महदादिप्रवर्तक: ।।32।।
			<br/>
			<br/>
मायाप्रवर्तक: साक्षी मायारतिविवर्धन: ।
			<br/>
आकाशात्मा चतुर्मूर्तिश्चतुर्धाभूतभावन: ।।33।।
			<br/>
			<br/>
रज:प्रवर्तको ब्रह्मा मरीच्यादिपितामह: ।
			<br/>
वेदकर्ता यज्ञकर्ता सर्वकर्ताsमितात्मक: ।।34।।
			<br/>
			<br/>
अनेकसृष्टिकर्ता च दशधासृष्टिकारक: ।
			<br/>
यज्ञांगो यज्ञवाराहो भूधरो भूमिपालक: ।।35।।
			<br/>
			<br/>
सेतुर्विधरणो जैत्रो हिरण्याक्षान्तक: सुर: ।
			<br/>
दितिकश्यपकामैकहेतुसृष्टिप्रवर्तक: ।।36।।
			<br/>
			<br/>
देवाभयप्रदाता च वैकुण्ठाधिपतिर्महान् ।
			<br/>
सर्वगर्वप्रहारी च सनकाद्यखिलार्थद: ।।37।।
			<br/>
			<br/>
सर्वाश्वासनकर्ता च भक्ततुल्याहवप्रद: ।
			<br/>
काललक्षणहेतुश्च सर्वार्थज्ञापक: पर: ।।38।।
			<br/>
			<br/>
भक्तोन्नतिकर: सर्वप्रकारसुखदायक: ।
			<br/>
नानायुद्धप्रहरणो ब्रह्माशापविमोचक: ।।39।।
			<br/>
			<br/>
पुष्टिसर्गप्रणेता च गुणसृष्टिप्रवर्तक: ।
			<br/>
कर्दमेष्टप्रदाता च देवहूत्यखिलार्थद: ।।40।।
			<br/>
			<br/>
शुक्लनारायण: सत्य: कालधर्मप्रवर्तक: ।
			<br/>
ज्ञानावतार: शान्तात्मा कपिल: कालनाशक: ।।41।।
			<br/>
			<br/>
त्रिगुणाधिपति: सांख्यशास्त्रकर्ता विशारद: ।
			<br/>
सर्गदूषणहारी च पुष्टिमोक्षप्रवर्तक: ।।42।।
			<br/>
			<br/>
लौकिकानन्ददाता च ब्रह्मानन्दप्रवर्तक: ।
			<br/>
भक्तिसिद्धान्तवक्ता च सगुणज्ञानदीपक: ।।43।।
			<br/>
			<br/>
आत्मद: पूर्णकामो योगात्मा योगभावित: ।
			<br/>
जीवन्मुक्तिप्रद: श्रीमाननन्यभक्तिप्रवर्तक: ।।44।।
			<br/>
			<br/>
कालसामर्थ्यदाता च कालदोषनिवारक: ।
			<br/>
गर्भोत्तमज्ञानदाता कर्ममार्गनियामक: ।।45।।
			<br/>
			<br/>
सर्वमार्गनिराकर्ता भक्तिमार्गैकपोषक: ।
			<br/>
सिद्धिहेतु: सर्वहेतु: सर्वाश्चर्यैककारणम् ।।46।।
			<br/>
			<br/>
चेतनाचेतनपति: समुद्रपरिपूजित: ।
			<br/>
सांख्याचार्यस्तुत: सिद्धपूजित: सर्वपूजित: ।।47।।
			<br/>
			<br/>
			<br/>
चतुर्थस्कन्धीयनामानि
			<br/>
विसर्गकर्ता सर्वेश: कोटिसूर्यसमप्रभ: ।
			<br/>
अनन्तगुणगम्भीरो महापुरुषपूजित: ।।48।।
			<br/>
			<br/>
अनन्तसुखदाता च ब्रह्मकोटिप्रजापति: ।
			<br/>
सुधाकोटिस्वास्थ्यहेतु: कामधुक्कोटिकामद: ।।49।।
			<br/>
			<br/>
समुद्रकोटिगम्भीरस्तीर्थकोटिसमाह्वय: ।
			<br/>
सुमेरुकोटिनिष्कम्प: कोटिब्रह्माण्डविग्रह: ।।50||
		</p></b>
	</body>
</html>